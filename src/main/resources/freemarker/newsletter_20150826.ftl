<html>
    <head>
        <title>Bundolo novosti za avgust 2015.</title>
    </head>
    <body>

Drage bundolerke i bundolerci,<br/>
<br/>
Pre koji mesec je došlo do presvlačenja sajta, ovaj put samo vizuelno. Pokušavamo da pogodimo šta ljudima odgovara.<br/>
Novi tekstovi i autori konstantno stižu, i to je lepo. Poseta postepeno raste. Fokus sa tehničkih detalja polako prebacujemo na marketing. Slično kao što smo na početku izlazili iz anonimnosti, tako i sada želimo da prevaziđemo okvire u kojima smo trenutno.<br/>
I dalje balansiramo, između institucija i pisača projekata, kulturne snobovštine i amaterizma, hipsteraja i stvarnog treša. Nije lako, ali to je <a style="color: #000;" href="http://www.bundolo.org/">bundolo</a>.<br/>
Namerno ne krijemo broj prikazivanja svakog teksta. Bio mali ili veliki, realan je. Lepo je imati pedeset ljudi sa kojima ste podelili nešto. Transparentnost jeste malo zastrašujuć koncept, jer se mane ogole isto koliko i vrline, ali u isto vreme oslobađa. Čini da očvrsnemo, i napredujemo.<br/>
To važi koliko za autore, toliko i za sam <a style="color: #000;" href="http://www.bundolo.org/">bundolo</a>.<br/>
Više ste nego dobrodošli da pomognete na bilo koji način: čitanjem i komentarisanjem tekstova, pisanjem, dodavanjem vesti, konkursa i linkova, dovođenjem novih ljudi, davanjem ideja za unapređenja.<br/>
<a style="color: #000;" href="http://www.bundolo.org/contact">Kontakt stranica</a> sadrži sve moguće načine na koje možete doći do nas.<br/>
Vidimo se na sajtu.<br/>
<br/>
Pozdrav,<br/>
bup/Daniel/admin<br/>
<br/>
Ako ne želite da primate grupne poruke, ulogujte se na <a style="color: #000;" href="http://www.bundolo.org/">bundolo</a> i na svom profilu isključite opciju "želim da primam grupne poruke".
    </body>
</html>