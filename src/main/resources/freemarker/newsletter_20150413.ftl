<html>
    <head>
        <title>Bundolo novosti za april 2015.</title>
    </head>
    <body>
        
Dragi svi,<br/>
<br/>
Mislio sam da bi bilo korisno podsetiti sve registrovane članove o novinama na <a style="color: #000;" href="http://www.bundolo.org/">bundolu</a> i pozvati vas da ga posetite.<br/>
Sajt je prošao kroz kompletan tehnički i vizuelni redizajn.
Ako imate ideje šta se može poboljšati, slobodno pišite, bilo privatnom porukom sa sajta, na forumu, u komentaru, mejlom, ili na Fejsbuku.
Proveravamo sve, s tim što je forum najbolje mesto, jer može dovesti do diskusije.<br/>
Za ovih deset godina, <a style="color: #000;" href="http://www.bundolo.org/">bundolo</a> je imao puno oscilacija u energiji i popularnosti. Članovi dolaze, odlaze, vraćaju se ponovo.
Talasi su tu, i ostaće, valja naučiti plivati.<br/>
Dosta vas je imalo neki problem sa pojedincima na sajtu, ili sa samim sajtom, neki su postali afirmisani, neki su se organizovali u drugačijim oblicima.
Sve je to prirodno, <a style="color: #000;" href="http://www.bundolo.org/">bundolo</a> je neka vrsta socijalne mreže, hteli mi to da priznamo ili ne.
Ono što bi bila poruka ovog prvog grupnog mejla je da bi <a style="color: #000;" href="http://www.bundolo.org/">bundolo</a> mogao biti prostor za sve. I dalje nam stižu novi članovi, postavljaju se novi tekstovi.<br/>
Trenutno nema nekih klanova koliko mogu da vidim, redizajn je doveo do resetovanja atmosfere. To je prilika za obnavljanje.<br/>
Slobodno postavljajte vesti, konkurse i linkove ka svemu što mislite da bi zanimalo ostale. Nijedan drugi književni sajt nije ovolika raskrsnica.<br/>
Neki od planova za bližu budućnost su:
povećanje broja aktivnih posetilaca, popularizacija kreiranja izbora tekstova i autora, dodatno personalizovanje spiskova tekstova i autora na osnovu rejtinga i ličnih preferencija, poboljšanje izgleda sajta, uvođenje mogućnosti komentarisanja delova tekstova, podrška za više jezika, kolektivno lektorisanje i prevođenje tekstova.<br/>
Ideja je mnogo, ovo su neke koje su najbliže realizaciji.<br/>
<br/>
Zato vas pozivam da pronađete svoje stare kupaće gaće, odnesete ih na hemijsko, dođete na <a style="color: #000;" href="http://www.bundolo.org/">bundolo</a> i bućnete se. Može i bez gaća.<br/>
<br/>
Pozdrav,<br/>
bup/Daniel/admin<br/>
<br/>
Ako ne želite da primate grupne poruke, ulogujte se na <a style="color: #000;" href="http://www.bundolo.org/">bundolo</a> i na svom profilu isključite opciju "želim da primam grupne poruke".
    </body>
</html>